# Εργασίες για μπόνους βαθμό

Υπάρχουν οι παρακάτω διαθέσιμες εργασίες για μπόνους βαθμό, μπορείτε να διαλέξετε μόνο μια για κάθε μάθημα με μέγιστο 2 βαθμούς μπόνους. Για την σωστή παράδοση και καταμέτρηση του βαθμού θα πρέπει να προσθέσετε μια ακόμη ενότητα στην αναφορά σας με τίτλο μπόνους η οποία θα περιέχει τα στοιχεία που σας ζητάει το αντίστοιχο μπόνους, π.χ, λινκ για το βιβλίο, το gmail σας για μια εφαρμογή android.

## 1. Μπόνους τρεις βαθμοί, *A: 28 Φεβρουαρίου*, *Β: 28 Μαρτίου*, *Γ: 16 Μαϊου*, HCI, CSCW, MM, SW, UBIQ, $$

Το σκεπτικό σε αυτό το μπόνους είναι η μελέτη του βιβλίου του μαθήματος σε βάθος και η ενεργή συμμετοχή στην παραγωγή απλού εκπαιδευτικού υλικού. Δημιουργήστε ένα αντίγραφο (fork) της ιστοσελίδας του βιβλίου: https://github.com/mibook/gr και προσθέστε (branch+commit+pull request) ένα ή περισσότερα από τα παρακάτω, A: [πέντε νέες εικόνες με λεζάντα και με ελεύθερα πνευματικά δικαιώματα ή που επιτρέπουν εμπορική χρήση](https://github.com/mibook/gr/tree/gh-pages/_gallery) [π.χ., apple mouse](https://raw.githubusercontent.com/mibook/gr/gh-pages/_gallery/apple-mouse.md), Β: [δύο νέα διαδραστικά παραδείγματα](https://github.com/mibook/gr/tree/gh-pages/_remix) Γ: 1) [μια νέα μελέτη περίπτωσης](https://github.com/mibook/gr/tree/gh-pages/_case-study) ή 2) [μια νέα βιογραφία](https://github.com/mibook/gr/tree/gh-pages/_biography). Η βαθμολόγηση θα γίνει με βάση την ποιότητα και συμβατότητα με το περιεχόμενο που υπάρχει ήδη (=[απαιτείται προσεκτική μελέτη του περιεχομένου και της διαδικασίας συνεισφοράς](http://gr.mibook.org/contribute/), τα περισσότερα αιτήματα απορρίπτονται και δεν λαμβάνουν τον βαθμό γιατί δεν ακολουθούν τις οδηγίες) και όχι με βάση την ποσότητα της συνεισφοράς. Για την σωστή παράδοση και καταμέτρηση του βαθμού θα πρέπει να προσθέσετε μια ακόμη ενότητα στην αναφορά σας όπου θα δίνετε τo λινκ προς το κάθε αρχείο το οποίο έχετε προσθέσει ή αλλάξει στο αποθετήριο-αντίγραφο του mibook/gr.

## 2. Μπόνους δύο βαθμοί, *A: 28 Φεβρουαρίου*, *Β: 28 Μαρτίου*, CSCW, MM, $$$

Το σκεπτικό σε αυτό το μπόνους είναι η ενεργή συμμετοχή με εκπαιδευτικό περιεχόμενο σε ένα κοινωνικό δίκτυο. Για αυτό το μπόνους θα πρέπει να έχετε ήδη αντίστοιχο ενεργό λογαριασμό στα κοινωνικά μέσα που να δείχνει την θετική χρήση του μέσου. Επίσης θα πρέπει πάρετε την έγκριση του καθηγητή αφού πρώτα δημιουργήσετε σε ξεχωριστό κλαδί το αντίστοιχο αρχείο αναφοράς που θα περιλαμβάνει αρχικά ένα λινκ στον λογαριασμό σας σε ένα κοινωνικό μέσο. Μετά την έγκριση και ενσωμάτωση αυτού του κλαδιού τότε μπορείτε να δημιουργήστε λογαριασμό (π.χ., @mibookgr) σε ένα κοινωνικό μέσο δικτύωσης της επιλογής σας (π.χ., Pinterest, Twitter, Facebook, Instagram, Snapchat, Giphy, Tumblr, etc) για να επικοινωνήσετε το περιεχόμενο του βιβλίου [mibook/gr](http://gr.mibook.org) με τρόπο εκπαιδευτικό, ευχάριστο, και κυρίως συμβατό με την τυπολογία του αντίστοιχου μέσου. Για τον σκοπό αυτό θα δημιουργήσετε 5-10 αναρτήσεις, οι οποίες θα πρέπει να συνδέονται τόσο με το περιεχόμενο του βιβλίου, όσο και με την λειτουργία του αντίστοιχου μέσου (π.χ., follow, tags, groups, mentions, etc). Για την βαθμολόγηση θα πρέπει το περιεχόμενο που αναρτήθηκε να είναι δημόσιο και οι αναρτήσεις να έχουν γίνει σταδιακά σε διάστημα 2 μηνών. Επίσης, οι αναρτήσεις θα πρέπει να βρίσκονται με λινκ στην σελίδα του παραδοτέου στον φάκελο σας για το αντίστοιχο μάθημα. Τέλος, για την άριστη βαθμολόγηση, θα πρέπει να παραθέσετε οδηγίες ώστε το περιεχόμενο της ιστοσελίδας να ενημερωθεί για να είναι περισσότερο συμβατό με τα κοινωνικά δίκτυα, τόσο αισθητικά όσο και τεχνολογικά.


## 3. Μπόνους δύο βαθμοί, *A: 28 Φεβρουαρίου*, *Β: 28 Μαρτίου*, SW, MM, $$

Δημιουργήστε περιεχόμενο (εικονίδια, εικόνες, βίντεο) για την νέα ιστοσελίδα και οδηγό σπουδών του τμήματος. Το περιεχόμενο θα πρέπει να περιέχει τόσο τοποθεσίες (π.χ., Κέρκυρα, σχολή, αίθουσα, κτλ) και αντικείμενα (π.χ., υλικό και λογισμικό υπολογιστών) σχετικά με την ιστοσελίδα, όσο και γεγονότα ή ανθρώπους ή ομάδες ανθρώπων (π.χ., συνέδριο, σεμινάριο, φοιτητές, καθηγητές). Για την βαθμολόγηση θα δωθεί έμφαση στην συνεκτικότητα του περιεχομένου, καθώς επίσης και στην συμβατότητα με την ιστοσελίδα και όχι τόσο στην πόσοτητα του περιεχομένου (π.χ., 5 εικόνες και ένα βίντεο). Αυτό το μπόνους είναι μόνο για όσους διαλέξουν την αντίστοιχη [εργασία κατασκευής οδηγού σπουδών](/projects/study-guide/) και η βαθμολόγηση του γίνεται με την ελεύθερη διάθεση του υλικού σε μια πλατφόρμα διαμοιρασμού περιεχομένου (π.χ., flickr, unsplash, wikimedia, etc), καθώς και με την δημιουργία κλαδιού και αιτήματος ενσωμάτωσης προς το αποθετήριο της ιστοσελίδας. Για αυτόν τον σκοπό, θα πρέπει το υλικό να είναι πρώτα σε λειτουργική μορφή στο αντίγραφο της ιστοσελίδας στο δικό σας αποθετήριο. Τέλος, για την άριστη βαθμολόγηση, θα πρέπει να παραθέσετε οδηγίες ώστε το περιεχόμενο της ιστοσελίδας και τους οδηγού σπουδών να ενημερωθεί για να είναι περισσότερο συμβατό με συσκευές χρήστη που έχουν διαφορετικές δυνατότητες.

## 4. Μπόνους δύο βαθμοί, Συνεργατική κατασκευή ιστοσελίδας $$$

[Επιλογή και υλοποίηση δύο από το παραδοτέο 3 και ενός από το παραδοτέο 4](https://github.com/ioniodi/site-bilingual/issues)

## 5. Μπόνους έναμισης βαθμός, *A: 26 Φεβρουαρίου έως 4 Μαρτιού*, HCI, CSCW, MM, SW, UBIQ, $
 
Συμμετοχή σε ένα συνεργατικό κινητό παιχνίδι σχεδίασης ψηφιακών χαρτών για πεζούς. 
Το PeersOnMap (PoM) είναι ένα παιχνίδι για κινητές συσκευές Android, όπου νικητής αναδεικνύεται όποιος παίκτης καταφέρει εντός της προθεσμίας **A** να συγκεντρώσει τους περισσότερους πόντους. Η αρένα του παιχνιδιού είναι η πόλη της Κέρκυρας.
Απώτερος σκοπός του παιχνιδιού είναι η δημιουργία χάρτη της πόλης περισσότερο φιλικού για πεζούς, με τη συμβολή των παικτών. Οι παίκτες θα πρέπει να σχεδιάσουν διορθώσεις μονοπατιών που ήδη έχουν ανέβει από άλλους παίκτες. Για να το κάνουν αυτό, θα πρέπει να περιηγηθούν στην πόλη και μέσα από την οθόνη αξιολόγησης της εφαρμογής, να εντοπίσουν μονοπάτια και να σχεδιάσουν διορθώσεις τους. Επίσης, πρέπει να βαθμολογήσουν τα μονοπάτια που έχουν καταγραφεί ή σχεδιαστεί από άλλους παίκτες. Αυτές οι ενέργειες οδηγούν σε συγκέντρωση πόντων.
Οι παίκτες που θα α) αξιολογήσουν τουλάχιστον 30 μονοπάτια, β) σχεδιάσουν τουλάχιστον 20 διορθώσεις μονοπατιών και γ) συμπληρώσουν το ερωτηματολόγιο που θα τους σταλεί στο τέλος, θα κερδίσουν 1 βαθμό μπόνους στο μάθημα. Επιπλέον, οι τρεις πρώτοι παίκτες βαθμολογικά εντός της εβδομάδος του παιχνιδιού (κατάταξη παικτών εβδομάδος) θα κερδίσουν 0,5 βαθμό ως έξτρα μπόνους.
Μπορείτε να κατεβάσετε την εφαρμογή από [εδώ](https://peersonmap.herokuapp.com/application/PoM_no_record.apk). Επίσης, για απορίες σχετικά με την χρήση της εφαρμογής μπορείτε να συμβουλεύεστε τις [οδηγίες χρήσης της εφαρμογής](https://docs.google.com/document/d/11hy4Pa3UWqbURRZehPpc0p4L7FqNMcYX-FuShpQL_vw/edit?usp=sharing) καθώς και να παρακολουθήσετε το σχετικό [video-demo](https://drive.google.com/open?id=0B3VuVg8fNizAWTRoZXlOTnRwMzQ), αν η απορία σας δεν καλύπτεται από τα προηγούμενα τότε μπορείτε [να δημιουργήσετε νέα απορία](https://github.com/courses-ionio/help/issues/26).
**ΠΡΟΣΟΧΗ: Όσοι έχετε εγκαταστήσει παλιά έκδοση της εφαρμογής πρέπει να την απεγκαταστήσετε και να εγκαταστήσετε τη [νέα](https://peersonmap.herokuapp.com/application/PoM_no_record.apk).**
