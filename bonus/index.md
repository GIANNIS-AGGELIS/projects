# Εργασίες για μπόνους βαθμό

Υπάρχουν οι παρακάτω διαθέσιμες εργασίες για μπόνους βαθμό, μπορείτε να διαλέξετε μόνο μια για κάθε μάθημα με μέγιστο 2 βαθμούς μπόνους. Για την σωστή παράδοση και καταμέτρηση του βαθμού θα πρέπει να προσθέσετε μια ακόμη ενότητα στην αναφορά σας με τίτλο μπόνους η οποία θα περιέχει τα στοιχεία που σας ζητάει το αντίστοιχο μπόνους, π.χ, λινκ για τον οδηγό σπουδών, το gmail σας για μια εφαρμογή android.


## 1. Μπόνους ένας βαθμός, *A: 7 Απριλίου*, MM, SW $$

Σε αυτό το μπόνους θα δημιουργήστε περιεχόμενο (εικονίδια, εικόνες, βίντεο) για την νέα ιστοσελίδα και οδηγό σπουδών του τμήματος. Το περιεχόμενο θα πρέπει να περιέχει τόσο τοποθεσίες (π.χ., Κέρκυρα, σχολή, αίθουσα, κτλ) και αντικείμενα (π.χ., υλικό και λογισμικό υπολογιστών) σχετικά με την ιστοσελίδα, όσο και γεγονότα ή ανθρώπους ή ομάδες ανθρώπων (π.χ., συνέδριο, σεμινάριο, φοιτητές, καθηγητές). Για την βαθμολόγηση θα δωθεί έμφαση στην συνεκτικότητα του περιεχομένου, καθώς επίσης και στην συμβατότητα με την ιστοσελίδα και όχι τόσο στην πόσοτητα του περιεχομένου (π.χ., 5 εικόνες και ένα βίντεο). Αυτό το μπόνους είναι μόνο για όσους διαλέξουν την αντίστοιχη [εργασία κατασκευής οδηγού σπουδών](/projects/study-guide/) και η βαθμολόγηση του γίνεται με την ελεύθερη διάθεση του υλικού σε μια πλατφόρμα διαμοιρασμού περιεχομένου (π.χ., flickr, unsplash, wikimedia, etc), καθώς και με την δημιουργία κλαδιού και αιτήματος ενσωμάτωσης προς το αποθετήριο της ιστοσελίδας. Για αυτόν τον σκοπό, θα πρέπει το υλικό να είναι πρώτα σε λειτουργική μορφή στο αντίγραφο της ιστοσελίδας στο δικό σας αποθετήριο. Τέλος, για την άριστη βαθμολόγηση, θα πρέπει να παραθέσετε οδηγίες ώστε το περιεχόμενο της ιστοσελίδας και τους οδηγού σπουδών να ενημερωθεί για να είναι περισσότερο συμβατό με συσκευές χρήστη που έχουν διαφορετικές δυνατότητες.

## 2. Μπόνους δύο βαθμοί, *A: 10 Μαρτίου*, *Β: 7 Απριλίου*, HCI, SW $$

Σε αυτό το μπόνους θα δημιουργήστε μια ιστοσελίδα για το βιογραφικό σας σε διαφορετικές μορφές αρχείων με το σύστημα [Github Pages](https://pages.github.com/) σε ένα νέο αποθετηρίο, π.χ., resume-cv. Το βιογραφικό θα πρέπει να δημιουργείται αυτόματα από αρχείο δεδομένων μορφής [YAML](https://learnxinyminutes.com/docs/yaml/) με τα στοιχεία σας, σε μορφή ιστοσελίδας και σε μορφή PDF. Το βιογραφικό θα μπορούσε να είναι σε στυλ [europass](https://github.com/gsilano/EuropeCV) ή σε [όποιο άλλο στυλ βιογραφικού](https://www.overleaf.com/gallery/tagged/cv) θέλετε. Ο στόχος είναι από το ίδιο αρχείο δεδομένων να παράγεται: A) μια ιστοσελίδα, υπάρχουν πολλά σχετικά παραδείγματα [1](https://github.com/sharu725/online-cv), [2](https://github.com/sproogen/modern-resume-theme), [3](https://github.com/ellekasai/resumecards), [4](https://github.com/plain-plain-text/simple-cv), [5](https://github.com/jglovier/resume-template), [6](https://github.com/blmoore/md-cv), [7](https://github.com/elipapa/markdown-cv), με χρήση του συστήματος [Jekyll](https://jekyllrb.com/).  B) Ενα αρχείο PDF για εκτύπωση σε σελίδα Α4 το οποίο παράγεται με τα εργαλεία pandoc και [latex](https://www.latex-project.org/) τοπικά στον υπολογιστή σας ([παράδειγμα χωρίς jekyll](https://github.com/plain-plain-text/simple-cv)), καθώς και αυτόματη τοποθέτηση [παράδειγμα1](https://www.gshakhn.com/2016/06/30/on-using-continuous-deployment-for-a-resume.html) του στην ιστοσελίδα του βιογραφικού με Continuous Integration(CI, examples [1](https://github.com/PHPirates/travis-ci-latex-pdf), [2](https://github.com/prewriter/LaTeX-Travis-Pages)), κάθε φορά που υπάρχει αλλαγή στο αρχείο δεδομένων YAML, [παράδειγμα1](https://github.com/mrzool/cv-boilerplate). 

Για την βαθμολόγηση αυτού του μπόνους αρκεί να βάλετε στην αναφορά-παραδοτέο ένα λινκ προς την νέα ιστοσελίδα και το αποθετήριο με το βιογραφικό σας, ώστε να αξιολογηθεί ο βαθμός ολοκλήρωσης στα ζητούμενα. Για την άριστη βαθμολόγηση:
Α) θα αξιολογηθούν οι αλλαγές που έγιναν στην μορφοποίηση-στυλ, δλδ, ο βαθμός θα είναι 0.5 αν απλά γίνει συμπλήρωση βιογραφικού.
Β) η δημιουργία να γίνεται μόνο με την γραμμή εντολών (pandoc+latex) και όχι με κάποια γραφική ή δικτυακή εφαρμογή (για την τεκμηρίωση θα πρέπει να βάλετε στην τελική αναφορά ένα animated gif στο οποίο να φαίνεται η ροη εργασίας από το αρχικό αρχείο δεδομένων, μέχρι το τελικό αποτέλεσμα), το κεντρικό αρχείο δεδομένων να έχει τυποποιημένη οργάνωση της πληροφορίας ώστε να είναι χρήσιμο και σε άλλους, και θα πρέπει η οργάνωση-μορφοποίηση της ιστοσελίδας να ταιριάζει όσο γίνεται περισσότερο με αυτήν του αρχείου προς εκτύπωση.
