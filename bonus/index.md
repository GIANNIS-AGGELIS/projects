# Εργασίες για μπόνους βαθμό

Υπάρχουν οι παρακάτω διαθέσιμες εργασίες για μπόνους βαθμό, μπορείτε να διαλέξετε μόνο μια για κάθε μάθημα με μέγιστο 2 βαθμούς μπόνους. Για την σωστή παράδοση και καταμέτρηση του βαθμού θα πρέπει να προσθέσετε μια ακόμη ενότητα στην αναφορά σας με τίτλο μπόνους η οποία θα περιέχει τα στοιχεία που σας ζητάει το αντίστοιχο μπόνους, π.χ, λινκ για τον οδηγό σπουδών, το gmail σας για μια εφαρμογή android.


## 1. Μπόνους ένας βαθμός, *A: 7 Νοεμβρίου*, *Β: 19 Δεκεμβρίου*, MM, SW $$

Δημιουργήστε περιεχόμενο (εικονίδια, εικόνες, βίντεο) για την νέα ιστοσελίδα και οδηγό σπουδών του τμήματος. Το περιεχόμενο θα πρέπει να περιέχει τόσο τοποθεσίες (π.χ., Κέρκυρα, σχολή, αίθουσα, κτλ) και αντικείμενα (π.χ., υλικό και λογισμικό υπολογιστών) σχετικά με την ιστοσελίδα, όσο και γεγονότα ή ανθρώπους ή ομάδες ανθρώπων (π.χ., συνέδριο, σεμινάριο, φοιτητές, καθηγητές). Για την βαθμολόγηση θα δωθεί έμφαση στην συνεκτικότητα του περιεχομένου, καθώς επίσης και στην συμβατότητα με την ιστοσελίδα και όχι τόσο στην πόσοτητα του περιεχομένου (π.χ., 5 εικόνες και ένα βίντεο). Αυτό το μπόνους είναι μόνο για όσους διαλέξουν την αντίστοιχη [εργασία κατασκευής οδηγού σπουδών](/projects/study-guide/) και η βαθμολόγηση του γίνεται με την ελεύθερη διάθεση του υλικού σε μια πλατφόρμα διαμοιρασμού περιεχομένου (π.χ., flickr, unsplash, wikimedia, etc), καθώς και με την δημιουργία κλαδιού και αιτήματος ενσωμάτωσης προς το αποθετήριο της ιστοσελίδας. Για αυτόν τον σκοπό, θα πρέπει το υλικό να είναι πρώτα σε λειτουργική μορφή στο αντίγραφο της ιστοσελίδας στο δικό σας αποθετήριο. Τέλος, για την άριστη βαθμολόγηση, θα πρέπει να παραθέσετε οδηγίες ώστε το περιεχόμενο της ιστοσελίδας και τους οδηγού σπουδών να ενημερωθεί για να είναι περισσότερο συμβατό με συσκευές χρήστη που έχουν διαφορετικές δυνατότητες.

## 2. Μπόνους ένας βαθμός, *A: 7 Νοεμβρίου*, *Β: 19 Δεκεμβρίου*, HCI $$

Δημιουργήστε μια ιστοσελίδα για το βιογραφικό σας με το σύστημα [Github Pages](https://pages.github.com/) σε ένα αποθετηρίο που θα ονομάσετε resume-cv. Το βιογραφικό θα πρέπει να δημιουργείται αυτόματα από αρχείο δεδομένων με τα στοιχεία σας σε μορφή ιστοσελίδας και σε μορφή PDF για κάποιον που θέλει να το τυπώσει. A) Το βιογραφικό ενδεικτικά θα μπορούσε να είναι σε στυλ [europass](https://github.com/gsilano/EuropeCV) ή σε κάποιο άλλο στυλ και να παράγεται με την [ροή εργασίας του pandoc](https://github.com/mrzool/cv-boilerplate). B) Από το ίδιο αρχείο δεδομένων να δημιουργηθεί μια ιστοσελίδα, η οποία να ταιριάζει με την αισθητική του αρχείου προς εκτύπωση.

### *Δεν υπάρχει άλλη διαθέσιμη εργασία για μπόνους βαθμό για αυτό το εξάμηνο.*
