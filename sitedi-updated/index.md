# Ενημέρωση ιστοσελίδας για το τμήμα Πληροφορικής

Η εργασία αυτή είναι κατάλληλη για όσους γνωρίζουν ήδη ή επιθυμούν να μάθουν μόνοι τους σε γρήγορους ρυθμούς τις βασικές τεχνολογίες του Web (HTML, CSS, Javascript), καθώς και το περιβάλλον προγραμματισμού στατικών ιστοσελίδων [Jekyll](https://jekyllrb.com/docs/quickstart/). Εκτός από την εξοικείωση με την συνεργατική ανάπτυξη εφαρμογών στην πλατφόρμα του GitHub, θα μάθουμε να δουλεύουμε με εργαλεία όπως το linux, git σε command line. Στην εργασία αυτή θα ενημερώσουμε συνεργατικά έναν ιστότοπο για το τμήμα Πληροφορικής. Για τον σκοπό αυτό θα πρέπει να δημιουργήσετε ένα αντίγραφο του [αποθετηρίου του περιεχομένου](https://github.com/ioniodi/site-gr) ή/και του [αποθετηρίου του θέματος](https://github.com/ioniodi/minimal-ionio) και να στείλετε αιτήματα για τα ανοιχτά issues του αντίστοιχου αποθετηρίου: https://github.com/ioniodi/site-bilingual/issues

## Βαθμολόγηση
Η εργασία αυτή έχει στόχο να ενημερώσει μια πλήρως λειτουργική ιστοσελίδα και αυτό είναι το βασικό κριτήριο για την βαθμολόγηση. Αν κάποιος ακολουθήσει την διαδικασία που περιγράφεται στο αποθετήριο και κάνει προσπάθεια ακόμη και αν τα αιτήματα ενσωμάτωσης δεν είναι πετυχημένα τότε μπορεί να έχει βαθμολογία 5-7, ανάλογα πάντα με την δυσκολία των ζητούμενων (π.χ., το αποθετήριο του θέματος είναι πιο δύσκολο από το αποθετήριο του περιεχομένου) που διάλεξε και την ποιότητα των παραδοτέων. Για την βαθμολογία από το 8-10 θα πρέπει τα αιτήματα να γίνουν δεκτά και ο βαθμός είναι τόσο μεγαλύτερος όσο περισσότερα αιτήματα γίνουν δεκτά και ανάλογα πάντα με την δυσκολία τους. Ολα τα αιτήματα ενσωμάτωσης προς το κεντρικό αποθετήριο που απορρίπτονται με αιτιολόγηση είναι ευθύνη σας να τα διορθώσετε και να τα στείλετε πάλι σωστά διαφορετικά η βαθμολόγηση για το αντίστοιχο αίτημα δεν θα είναι πλήρης ή θα είναι μηδενική ανάλογα με το λάθος που έχει γίνει. Για να είναι πλήρες ένα παραδοτέο θα πρέπει εκτός από τα αιτήματα προς το κεντρικό αποθετήριο της εργασίας να υπάρχει και το αντίστοιχο [αίτημα προς το αποθετήριο του μαθήματος](https://courses-ionio.github.io/help/). Η κάθε αναφορά παραδοτέου θα πρέπει να περιέχει λίστα με συνδέσμους στις σελίδες που φτιάξατε στο τοπικό σας αποθετήριο, το οποίο θα πρέπει να είναι διαθέσιμο και μέσω github-pages.



