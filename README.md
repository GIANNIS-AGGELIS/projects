# Εργασίες

Δίπλα σε κάθε εργασία φαίνεται ο κωδικός του μαθήματος για το οποίο είναι περισσότερο κατάλληλη, καθώς και ο βαθμός δυσκολίας με δολάρια από κανονικό, σε δύσκολο, και πολύ δύσκολο. Οι εργασίες έχουν παρόμοια εκφώνηση για διαφορετικά μαθήματα αλλά η έμφαση της βαθμολόγησης είναι πάνω στα κριτήρια του κάθε μαθήματος, π.χ., διάδραση για το HCI.

* [Data visualization](D3js-uk-political-donations/) SW $$
* [Συνεργατική κατασκευή οδηγού σπουδών](study-guide/) SW $$
* [Συνεργατική χαρτογράφηση](corfu-map/) CSCW, UBIQ $$$
* [Bonus](bonus/) HCI, CSCW, MM, SW, $$$

## Παραδοτέα
Η κάθε εργασία έχει διαφορετικό αντικείμενο και διαδικασία εκπόνησης, όμως [όλες οι εργασίες έχουν παραδοτέα τα οποία αποστέλονται με τον ίδιο τρόπο](https://courses-ionio.github.io/help). Για την βαθμολόγηση του παραδοτέου γίνεται προβολή της αντίστοιχης γραπτής αναφοράς καθώς και εκτέλεση του προγράμματος σας. Το παραδοτέο θα πρέπει να περιέχει στην αρχή της σελίδας, αμέσως μετά τα στοιχεία σας (Όνομα, ΑΜ), λινκ στο προσωπικό σας αποθετήριο του κώδικα καθώς και σε εκτελέσιμο παράδειγμα, καθώς και σύντομο κείμενο και ενδεικτικές οθόνες ή/και βίντεο που περιγράφουν και τεκμηριώνουν τις ενέργειες που έγιναν. Αν τα παραδοτέα ή/και η εργασία δεν ακολουθούν τις αντίστοιχες οδηγίες και προθεσμίες τότε δεν βαθμολογούνται πλήρως ακόμη και αν το περιεχόμενο τους είναι σωστό. **Αν μια αναφορά-παραδοτέο δεν έχει γίνει δεκτή εμπρόθεσμα στο κεντρικό αποθετήριο τότε δεν βαθμολογείται πλήρως,** οπότε αν δεν είστε σίγουροι για αυτό που στέλνετε, τότε στείλτε το αρκετά νωρίτερα για να μπορέσετε να το βελτιώσετε σύμφωνα με τα σχόλια που θα λάβετε. **Τα παραδοτέα που στέλνονται μετά την τελική προθεσμία απορρίπτονται αυτόματα,** από ένα ρομπότ και ανεξάρτητα από το περιεχόμενο τους, καθώς η διδακτική ομάδα έχει το δικό της χρονοδιάγραμμα και πρέπει να κάνει την ανάθεση της τρέχουσας κατάστασης των εργασιών για ομότιμη αξιολόγηση χωρίς να περιμένει την πιθανή αποστολή ενημέρωσης ή νέου παραδοτέου. Η εργασία αποτελείται από τα παρακάτω παραδοτέα τα οποία θα πρέπει να αποσταλούν με pull-request (με τίτλο το ΑΜ και το παραδοτέο) στο κεντρικό αποθετήριο του αντίστοιχου μαθήματος πριν την προθεσμία:

### 1. Αρχικό έργο και ενδιάμεση αναφορά προόδου (20%), *14 Μαρτίου*

Eγκατάσταση και ρυθμίσεις εργαλείων ανάπτυξης, καθώς και τρέξιμο/αλλαγές σε υπάρχοντα παραδείγματα. Θα πρέπει να στείλετε ένα αρχικό δείγμα δουλειάς σύμφωνα με τις οδηγίες της αντίστοιχης εργασίας. Η δήλωση θέματος περιλαμβάνει δύο διακριτά βήματα που περιγράφονται με κείμενο και ενδεικτικές οθόνες στις [αναλυτικές οδηγίες παράδοσης της εργασίας](https://courses-ionio.github.io/help/guide/). Εν συντομία, για την δήλωση του θέματος θα πρέπει να γίνει 1) αντίγραφο του αποθετηρίου της εργασίας που διαλέξατε και 2) δημιουργία λινκ προς το δικό σας αντίγραφο του αποθετηρίου της εργασίας μέσα στο αρχείο readme.md το οποίο θα πρέπει να βρίσκεται μέσα σε νέο φακέλο με τον ΑΜ σας σε αντιγράφο του αποθετηρίου του αντίστοιχου μαθήματος. Η αναφορά περιέχει λινκ σε ολοκληρωμένο λογισμικό και ένα αρχικό προσχέδιο της τελικής αναφοράς σύμφωνα πάντα με τις οδηγίες της αντίστοιχης εργασίας, ώστε να πάρουν σχόλια για την βελτίωση και σωστή παράδοση της τελικής αναφοράς/έργου.
 
### 2. Τελικό έργο και τελική αναφορά (30%), *9 Μαΐου*

*Η τελική αναφορά είναι υποχρεωτική για την πλήρη βαθμολόγηση της εργασίας (ανεξάρτητα από το αν η εργασία έμεινε στο 1ο ή έφτασε μέχρι το 2ο παραδοτέο)* και πρέπει να περιλαμβάνει τις παρακάτω ενότητες (ενδεικτικό μέγεθος σε λέξεις): τίτλο, σύνοψη (100 λέξεις), σύντομη εισαγωγή (200 λέξεις), σύντομη ανάλυση σχετικών έργων και εργαλείων (200 λέξεις), μέθοδος και τεχνικές ανάπτυξης (200 λέξεις), αποτελέσματα με λεζάντες σε ενδεικτικές οθόνες και animated gif, συμπεράσματα (100 λέξεις), βιβλιογραφία και συνδέσμους σε σχετικές εργασίες. Η τελική αναφορά βασίζεται στα διορθωμένα προηγούμενα παραδοτέα με όσες αλλαγές έγιναν. Στην ενότητα μέθοδος-τεχνικές, θα πρέπει να περιγράφεται σε ποια σχετική εργασία βασίζεται ο κώδικας και να υπάρχει αναλυτική λίστα με τις αλλαγές που έγιναν (π.χ., λινκ σε αρχεία που αλλάξατε στο προσωπικό σας αποθετήριο του κώδικα). Συνολικά θα πρέπει να είναι 500-1000 λέξεις. Αν η τελική αναφορά είναι σε διαφορετική σελίδα από τα παραδοτέα θα πρέπει να περιέχει στην αρχή της σελίδας, αμέσως μετά τα στοιχεία σας (Ονομα, ΑΜ), λινκ στο προσωπικό σας αποθετήριο του κώδικα καθώς και λινκ σε εκτελέσιμο παράδειγμα. Η τελική αναφορά θα πρέπει να είναι σε μορφή github-pages έτσι ώστε να φαίνεται σε ξεχωριστό λινκ σε [θέμα της επιλογής σας](https://pages.github.com/themes/). Στην περίπτωση που έχετε στείλει και μπόνους θα πρέπει να δώσετε τα αντίστοιχα λινκ στα αρχεία που έχετε αλλάξει ή/και προσθέσει σε μια υποενότητα της τελικής αναφοράς με τον τίτλο μπόνους. 

### 3. Aξιολόγηση από ομοτίμους (10%), *30 Μαΐου*

Σε αυτό το παραδοτέο συμμετέχουν μόνο όσοι έχουν καταθέσει με επιτυχία εμπρόθεσμα και τα δύο προηγούμενα παραδοτέα και μόνο αν έχουν καταθέσει πλήρη τελική αναφορά, γιατί αυτά είναι το αντικείμενο μελέτης αυτού του παραδοτέου. Μετά την προθεσμία για την τελική αναφορά-εργασία δεν γίνονται πλεον δεκτά νέα αιτήματα για την αναφορά και τον κώδικα, έτσι ώστε να έχουμε αρκετό χρόνο για την κατανομή των εργασιών και για την ομότιμη αξιολόγηση (peer reviewing). Eχετε δύο εβδομάδες για να αξιολογήσετε δύο εργασίες συναδέλφων σας σύμφωνα με την ανάθεση και ειδοποίηση που θα λάβατε στον λογαριασμό σας από την διδακτική ομάδα. Για την αξιολόγηση των εργασιών θα πρέπει να εφαρμόσετε τις γενικές οδηγίες των εργασιών καθώς και τα κριτήρια βαθμολόγησης της αντίστοιχης εργασίας στην εργασία του συναδέλφου σας. Προφανώς **δεν σκοπεύουμε να βαθμολογήσουμε τον συνάδελφο σας με βάση την αξιολόγηση σας**, αλλά να βαθμολογήσουμε εσάς και την αξιολόγηση που κάνετε ως αντιπροσωπευτική της κατανόησης που έχετε για τις οδηγίες και το περιεχόμενο των εργασιών.


