# Κατασκευή οδηγού σπουδών για το τμήμα Πληροφορικής
Η εργασία αυτή είναι κατάλληλη για όσους γνωρίζουν ήδη ή επιθυμούν να μάθουν μόνοι τους σε γρήγορους ρυθμούς τις βασικές τεχνολογίες του Web (HTML, CSS, Javascript), το περιβάλλον μετατροπής εγγράφων pandoc, και το σύστημα δημιουργίας εγγράφων weasyprint. Εκτός από την εξοικείωση με την συνεργατική ανάπτυξη εφαρμογών στην πλατφόρμα του GitHub, θα μάθουμε να δουλεύουμε με εργαλεία όπως το linux, git σε command line, και bash scripts. Στην εργασία αυτή θα δημιουργήσουμε συνεργατικά ένα αποθετήριο για τον οδηγό σπουδών για το τμήμα Πληροφορικής. Για τον σκοπό αυτό θα πρέπει να δημιουργήσετε ένα αντίγραφο του [αποθετηρίου](https://github.com/ioniodi/study-guide) και να ακολουθήσετε τα βήματα που αντιστοιχούν στα παραδοτέα αυτής της εργασίας. Συνολικά, κάθε μέλος της ομάδας θα πρέπει να φτιάξει και να στείλει 20 τουλάχιστον επιμέρους σελίδες στην σωστή μορφή αρχείου. 

## Βαθμολόγηση
Οι 20 σελίδες είναι η βάση (5). Φυσικά, εκτός από την ποσότητα της συνεισφοράς, θα βαθμολογηθεί κυρίως η διαδικασία συνεισφοράς καθώς και η ποιότητα του περιεχομένου και των μεταδεδομένων. Ειδικά για την πολύ καλή βαθμολόγηση (6-8) θα αξιολογηθούν οι προσθήκες στο στυλ CSS του τελικού εγγράφου. Για την άριστη βαθμολόγηση απαιτείται και συντονισμός με τα αντίστοιχα αρχεία που έχουν δημιουργηθεί στην εργασία με την ιστοσελίδα. Για να είναι πλήρες ένα παραδοτέο θα πρέπει εκτός από τα αιτήματα προς το κεντρικό αποθετήριο της εργασίας να υπάρχει και το αντίστοιχο [αίτημα προς το αποθετήριο του μαθήματος](https://courses-ionio.github.io/help/). Η κάθε αναφορά παραδοτέου θα πρέπει να περιέχει λίστα με συνδέσμους στις σελίδες που φτιάξατε στο τοπικό σας αποθετήριο, το οποίο θα πρέπει να είναι διαθέσιμο-εκτελέσιμο και μέσω github-pages.
