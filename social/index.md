
## 1. Δύο βαθμοί για δύο από τα τρία παραδοτέα: *A: 7 Νοεμβρίου*, *Β: 19 Δεκεμβρίου*, *Γ: 19 Ιανουαρίου*, HCI, $$

Το σκεπτικό σε αυτό το μπόνους είναι η μελέτη του βιβλίου του μαθήματος σε βάθος και η ενεργή συμμετοχή στην παραγωγή απλού εκπαιδευτικού υλικού που απευθύνεται στους συμφοιτητές σας. Δημιουργήστε ένα αντίγραφο (fork) της ιστοσελίδας του [βιβλίου του μαθήματος](https://github.com/mibook/gr) και προσθέστε (branch+commit+pull request) ένα ή περισσότερα από τα παρακάτω, A: [πέντε νέες εικόνες με λεζάντα και με ελεύθερα πνευματικά δικαιώματα ή που επιτρέπουν εμπορική χρήση](https://github.com/mibook/gr/tree/gh-pages/_gallery) [π.χ., apple mouse](https://raw.githubusercontent.com/mibook/gr/gh-pages/_gallery/apple-mouse.md), Β: [δύο νέα διαδραστικά παραδείγματα](https://github.com/mibook/gr/tree/gh-pages/_remix) Γ: 1) [μια νέα μελέτη περίπτωσης](https://github.com/mibook/gr/tree/gh-pages/_case-study) ή 2) [μια νέα βιογραφία](https://github.com/mibook/gr/tree/gh-pages/_biography). Η βαθμολόγηση θα γίνει με βάση την ποιότητα και συμβατότητα με το περιεχόμενο που υπάρχει ήδη (=[απαιτείται προσεκτική μελέτη του περιεχομένου και της διαδικασίας συνεισφοράς](http://www.mibook.org/gr/contribute/), τα περισσότερα αιτήματα απορρίπτονται και δεν λαμβάνουν κανένα βαθμό γιατί δεν ακολουθούν τις οδηγίες) και όχι με βάση την ποσότητα της συνεισφοράς. Επομένως η αποστολή του αιτήματος ενσωμάτωσης δεν σημαίνει ότι θα γίνει και κατοχύρωση του αντίστοιχου βαθμού αυτόματα. Τέλος, για την σωστή παράδοση και καταμέτρηση (μέρους ή ολόκληρου) του βαθμού θα πρέπει να προσθέσετε μια ακόμη ενότητα στην αναφορά σας όπου θα δίνετε τo λινκ προς το κάθε αρχείο το οποίο έχετε προσθέσει ή αλλάξει στο αποθετήριο-αντίγραφο του mibook/gr.

## 2. Δύο βαθμοί: *A: 7 Νοεμβρίου*, *Β: 19 Δεκεμβρίου*, MM, $$

Το σκεπτικό σε αυτό το μπόνους είναι η ενεργή συμμετοχή με εκπαιδευτικό περιεχόμενο που απευθύνεται στους συμφοιτητές σας σε ένα κοινωνικό δίκτυο. Για αυτό το μπόνους θα πρέπει να έχετε ήδη αντίστοιχο ενεργό λογαριασμό στα κοινωνικά μέσα που να δείχνει την θετική χρήση του μέσου. Επίσης θα πρέπει να πάρετε την έγκριση του καθηγητή αφού πρώτα δημιουργήσετε σε ξεχωριστό κλαδί το αντίστοιχο αρχείο αναφοράς που θα περιλαμβάνει αρχικά ένα λινκ στον λογαριασμό σας σε ένα κοινωνικό μέσο. Μετά την έγκριση και ενσωμάτωση αυτού του κλαδιού τότε μπορείτε να δημιουργήστε λογαριασμό (π.χ., @mibookgr) σε ένα κοινωνικό μέσο δικτύωσης της επιλογής σας (π.χ., Pinterest, Twitter, Facebook, Instagram, Snapchat, Giphy, Tumblr, etc) για να επικοινωνήσετε το περιεχόμενο του βιβλίου [mibook/gr](http://gr.mibook.org) με τρόπο εκπαιδευτικό, ευχάριστο, και κυρίως συμβατό με την τυπολογία του αντίστοιχου μέσου. Για τον σκοπό αυτό θα δημιουργήσετε 5-10 αναρτήσεις, οι οποίες θα πρέπει να συνδέονται τόσο με το περιεχόμενο του βιβλίου, όσο και με την λειτουργία του αντίστοιχου μέσου (π.χ., follow, tags, groups, mentions, etc). Για την βαθμολόγηση θα πρέπει το περιεχόμενο που αναρτήθηκε να είναι δημόσιο και οι αναρτήσεις να έχουν γίνει σταδιακά σε διάστημα 2 μηνών. Επίσης, οι αναρτήσεις θα πρέπει να βρίσκονται με λινκ στην σελίδα του παραδοτέου στον φάκελο σας για το αντίστοιχο μάθημα. Τέλος, για την άριστη βαθμολόγηση, θα πρέπει να παραθέσετε οδηγίες ώστε το περιεχόμενο της ιστοσελίδας να ενημερωθεί για να είναι περισσότερο συμβατό με τα κοινωνικά δίκτυα, τόσο αισθητικά όσο και τεχνολογικά.
