# Διαθέσιμες εργασίες ανάπτυξης

Δίπλα σε κάθε εργασία φαίνεται ο κωδικός του μαθήματος για το οποίο είναι περισσότερο κατάλληλη (σε περίπτωση λάθος παράδοσης δεν γίνεται βαθμολόγηση), καθώς και ο βαθμός δυσκολίας με δολάρια από κανονικό, σε δύσκολο, και πολύ δύσκολο. Μερικές εργασίες ίσως έχουν παρόμοια εκφώνηση για διαφορετικά μαθήματα αλλά η έμφαση της βαθμολόγησης είναι πάνω στα κριτήρια του κάθε μαθήματος.

* [Συνεργατική κατασκευή οδηγού σπουδών](https://github.com/ioniodi/study-guide/) MM, CSCW, SW, $$
* [Συνεργατική κατασκευή ιστοσελίδας του τμήματος](https://github.com/ioniodi/site-gr/) MM, CSCW, SW, $$
* [Συνεργατική κατασκευή ιστοσελίδας δημοσιεύσεων](https://github.com/ioniodi/scholardi/) MM, CSCW, SW, $$$
* [Ελεύθερη επιλογή συνεισφοράς σε δημοφιλές έργο ανοικτού λογισμικού](../soc) MM, CSCW, SW, UBIQ, $$$$

# Παραδοτέα για την εργασία ανάπτυξης

Η κάθε εργασία έχει διαφορετικό αντικείμενο και διαδικασία εκπόνησης, όμως [όλες οι εργασίες έχουν παραδοτέα τα οποία αποστέλονται με τον ίδιο τρόπο](https://courses-ionio.github.io/help). Για την βαθμολόγηση του παραδοτέου γίνεται προβολή της αντίστοιχης γραπτής αναφοράς καθώς και εκτέλεση του προγράμματος σας. Το παραδοτέο θα πρέπει να περιέχει στην αρχή της σελίδας, αμέσως μετά τα στοιχεία σας (Όνομα, ΑΜ), λινκ στο προσωπικό σας αποθετήριο του κώδικα καθώς και σε εκτελέσιμο παράδειγμα, καθώς και σύντομο κείμενο και ενδεικτικές οθόνες ή/και animated GIF που περιγράφουν και τεκμηριώνουν τις ενέργειες που έγιναν. Αν τα παραδοτέα ή/και η εργασία δεν ακολουθούν τις αντίστοιχες οδηγίες και προθεσμίες τότε δεν βαθμολογούνται πλήρως ακόμη και αν το περιεχόμενο τους είναι σωστό. **Αν μια αναφορά-παραδοτέο δεν έχει γίνει δεκτή εμπρόθεσμα στο κεντρικό αποθετήριο τότε δεν βαθμολογείται πλήρως,** οπότε αν δεν είστε σίγουροι για αυτό που στέλνετε, τότε στείλτε το αρκετά νωρίτερα για να μπορέσετε να το βελτιώσετε σύμφωνα με τα σχόλια που θα λάβετε. **Τα παραδοτέα που στέλνονται μετά την προθεσμία για την τελική αναφορά απορρίπτονται αυτόματα,** από ένα ρομπότ και ανεξάρτητα από το περιεχόμενο τους, καθώς η διδακτική ομάδα έχει το δικό της χρονοδιάγραμμα και πρέπει να κάνει την ανάθεση της τρέχουσας κατάστασης των εργασιών για αξιολόγηση χωρίς να περιμένει την πιθανή αποστολή ενημέρωσης ή νέου παραδοτέου.

Στην αρχή της αναφοράς του κάθε παραδοτέου που υποβάλλετε, καθώς και στην τελική σας αναφορά, θα πρέπει να έχετε ένα **checklist** που να φαίνονται ποια ζητούμενα έχετε υλοποιήσει και ποια όχι. Αντίστοιχα checklists υπάρχουν στα issues με τα ζητούμενα της κάθε εργασίας-άσκησης.
